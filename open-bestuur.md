# Open bestuur

:::{figure} figs/IETF-Logo.png
IETF
:::

De IETF: Internet Engineering Task Force legt de protocollen vast die de basis vormen voor het internet en het web. Deze protocol-standaarden worden beschreven in de vorm van "Request For Comments" (RFCs). Zowel de IETF zelf, als organisatie, als het proces van eerste voorstel tot geaccepteerd protocol is helemaal open. In principe kan iedereen een bijdrage leveren aan dit proces; en alle documenten zijn publiek beschikbaar. Van de website:

> Internet technical standards are built on the combined engineering judgement of IETF participants, including individuals from academia and network operators, router vendors and open source projects. Anyone can contribute to this work. Even if you are experienced with developing, implementing, or deploying Internet technologies, the Getting Started in the IETF guide can help you get up to speed quickly.

De IETF verwelkomt nieuwkomers, en heeft een speciale gids voor mensen die voor het eerst een IETF-bijeenkomst bijwonen: de [Tao of IETF](https://www.ietf.org/about/participate/tao/).

Enkele bekende (en inmiddels verouderde) RFC's zijn:

* RFC 791: Internet Protocol (het basis-protocol van het internet)
* RFC 822: Internet Text Messages (e-mail berichten)

De traditionele vorm waarin RFC's gepubliceerd worden is *platte tekst*. 
Dit is een voorbeeld van het vermijden van niet-open hulpmiddelen in een open proces.

## Zoeken naar consensus

:::{admonition} Citaat
    We reject: kings, presidents and voting.

    We believe in: rough consensus and running code.
:::

Het proces om van voorstel tot geaccepteerd protocol te komen is open, in meerdere opzichten:

* iedereen kan een bijdrage leveren
* het proces heeft "rough consensus" als doel
    * dit betekent niet dat iedereen het helemaal met het voorstel eens moet zijn;
    * maar wel dat alle bezwaren en minderheidsstandpunten serieus besproken moeten worden.
* "running code" speelt een belangrijke rol; in het ideale geval zijn er tenminste twee open source implementaties van een voorstel voordat dit geaccepteerd wordt.
    * "running code" helpt om inzicht te krijgen in de technische eigenschappen van het voorstel in praktijksituaties.
    
Dit proces wordt beschreven in [RFC 7282: Humming and rough consensus](https://www.rfc-editor.org/rfc/rfc7282.txt). *Humming* wordt gebruikt in bijeenkomsten om snel een idee te krijgen van de mening van de aanwezigen over een voorstel: dit werkt snel en anoniem.

Een *open proces* heeft onder meer de kenmerken: inclusief; democratisch - strevend naar consensus; transparant; ...

## Andere voorbeelden 

De Jupyter Book community heeft de processen voor communicatie en besluitvorming beschreven in het "Team Compass", https://compass.executablebooks.org/en/latest/index.html.
De planning, discussies en voortgang zijn online te volgen, voor een belangrijk deel in GitHub (de "open werkplaats").

De [open source guide - leadership and governance](https://opensource.guide/leadership-and-governance/)  beschrijft enkele modellen van bestuur voor open source projecten: BDFL ("Benevolent Dictator for Life‚Äù), Meritocracy, en Liberal contribution. Hoewel deze modellen op een aantal punten verschillen, zijn er ook grote overeenkomsten, vooral in de onderliggende waarden.

**Links:**

* https://www.ietf.org
* https://www.ietf.org/about/participate/get-started/
* https://www.ietf.org/about/participate/tao/
* https://www.rfc-editor.org/retrieve/
* https://www.rfc-editor.org/rfc/rfc7282.txt